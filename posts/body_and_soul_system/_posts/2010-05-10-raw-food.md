---
layout: post
title: Raw food
---

Mitt intresse för <a href="http://en.wikipedia.org/wiki/Raw_foodism">raw food</a> startade någon gång under januari 2008 efter att ha följt Steve Pavlinas  <a href="http://www.stevepavlina.com/blog/2007/12/30-days-raw/">30 days  raw</a>. Ett halvhjärtat 1-2 veckors försök gjordes efter att ha läst  hela hans 30 dagars journal. Jag gick igenom några &#8220;detox-besvär&#8221; i form  av dålig mage, andedräkt och huvudvärk. Men av någon anledning som  sedan länge lämnat mitt minne varade det bara 1-2 veckor. Dock har min  frukost under ungefär 50% av tiden sedan dess bestått av gröna smothies  (4 bananer och 1-2 dl fryst spenat). Under 2009 gjordes ytterligare ett  försök till att testa på raw food efter att jag läst <a href="http://rawfoodbyerica.se/">Erika  Palmcrantz &#8211; Raw food på svenska</a>. Men inte heller det räckte för  att förbereda mig på den omställning som krävs för att byta kosthållning  till raw food. Nu så här i efterhand så förstår jag att det blev för  lite kalorier på tallriken, för jag var konstant hungrig under den 1-3  veckors period jag labbade med de olika raw food recept. Som vanligt i  en kokbok var recepten skrivna för barnportioner. Jag åt åtminstone  dubbla portioner ifrån denna bok.

2010 var det dags igen, så under mars/april månad läste jag igenom <a href="http://www.brendanbrazier.com/">Brendan Braziers</a> &#8211; <a href="http://www.thrivediet.com/">Thrive  Fitness</a>. Fick ganska snabbt förtroende för honom. En person som är  professionell idrotts-man och får bra resultat i tävlingar borde ju inte  ha helt fel. Dock tickade några varnings klockor när han skulle ha så  mycket &#8220;underliga&#8221; saker i sina måltider så som carob, hampa, spirulina,  dulse, maca, chlorella, acai, salba och yerba maté. Ännu högre tickade  klockorna när jag såg vad allt kostade, men beställde iallafall hem en  batch med grejer för en tusing. Var ju bara tvungen att testa några av  hans smothies. Men efter att bara ha öppnat några av påsarna så ångrade  jag mig, det luktade ju inte tårta precis. Ännu mer ångrade jag mig  efter att ha smakat den första smothien som nästan innehöll alla special  ingredienserna. Tog en klunk och hällde ut resten. Begriper inte hur  någon kan dricka det där, eller om hans pulver ingredienser smakar  annorlunda av någon anledning. Det blev lite experimenterande med att  utelämna några av ingredienserna och blanda i mer banan för att maskera  smaken. Men lyckades inte hitta den felande länken innan jag hittade <a href="http://foodnsport.com/shop/books/the-80-10-10-diet.html">Dr  Douglas Grahams &#8211; The 80/10/10 diet</a> (tack för tipset <a href="http://greenroomsverige.ning.com/group/traningochrawfood/forum/topic/listForContributor?user=1v90i56evkj3d">Marcus</a>).

Efter att bara ha läst ett kapitel och bläddrat runt lite i boken  förstod jag att det var det här jag letat efter. Att äta den kost som vi  människor var designade för innan vi lyckades förstöra vår kosthållning  genom att &#8220;uppfinna&#8221; elden. Med en gång så åkte &#8220;pulver-lådan&#8221; in i ett  skåp, bänken fylldes med massor av frukt, kylen med sallad och ännu mer  frukt.  Detta följdes av 2-3 veckor av experimenterande för att få lite  känsla för olika typer av måltider, nya frukter och nya gröna blad.  Under denna tid var ungefär 5 av 25 måltider &#8220;lagad mat&#8221;.

&#8220;Detox-symptom&#8221; visade sig lite annorlunda denna gång än 2008 och  2009. Magen blev riktigt arg på mig dom första två dagarna (i jämförelse  med en hel vecka 2008, då var den förbannad). Efter dom dagarna så blev  den bättre än vad den varit på flera år. Under några dagar då och då,  framförallt första veckan, blev jag lite yr och världen såg lite dimmig  ut. Det mest irriterande var dock att jag fick <a href="http://www.beautifulonraw.com/raw-food-blog/anti-aging-system/raw-foods-dry-skin-solutions/">torr  hy</a>, framförallt på händerna. Detta kom och gick ungefär i takt med  att jag åt lagad mat.

Nu börjar jag känna mig laddad inför att köra en 30 dagars försöks  period. Har bara två problem att lösa först, brukar äta ute tillsammans  med några kompisar 1-2 gånger i veckan. Och har inte bestämt mig ännu om  jag vill vara ännu besvärligare kompis än jag redan är som vegetarian.  Blir kanske att börja på Lördag efter att ha gett mig själv &#8220;lagad-mat&#8221;  dispens på fredagen.

Det andra problemet är att det är dyrt, med nuvarande kalkyl så blir  det en matkassa på 200*30=6000 kronor. En månad är det ju inga problem  att lägga ut dom pengarna, men att för alltid äta denna kost så kommer  det blir lite för dyrt. Åtminstone i min nuvarande ekonomiska situation,  då jag bara har betalat för 4-8 dagars jobb per månad. Men jag är så  nyfiken på de kortsiktiga positiva effekterna, så det bara måste gå. Har  än så länge egentligen bara fått smaka på dom dåliga effekterna.

## Links

Swedish raw food forum/community<br />
<a href="http://greenroomsverige.ning.com/">http://greenroomsverige.ning.com/</a>

